## Articolo determinativo (**les articles définis**)

Diversamente dall'italiano, l'articolo va espresso in molte locuzioni (**_à la_** _campagne_; **_au_** _théâtre_) ma va omesso davanti a data (_Il est deux heures_), percentuali e ora, davanti all'eggettivo possessivo (_Elle étudie sa leçon_) e davanti ai nomi proprio tranne quando usati al plurale (_Elle a invité **les** Dupond_), davanti a _Monsieur_, _Madame_, _Mademoiselle_ seguiti da un nome proprio (_Il a salué Monsieur Dubois_) e negli appellativi l'articolo segue (_Monsieur le Directeur_).

### Forma semplice

|           | singolare           | plurale |
| --------- | ------------------- | ------- |
| maschile  | **le** + consonante | **les** |
| femminile | **la** + consonante | **les** |

L'articolo viene eliso davanti ai sostantivi singolari che iniziano con vocale o _h_ muta.

Esistono due tipi di _h_:

- **h muta** - semplice segno grafico senza valore di consonante
- **h aspirata** - considerata consonante a tutti gli effetti

### Forma articolata

| maschile          | femminile         | plurale          |
| ----------------- | ----------------- | ---------------- |
| à + le = _au_     | à + la = _à la_   | à + les = _aux_  |
| à + l' = _à l'_   | à + l' = _à l'_   | à + les = _aux_  |
| de + le = _du_    | de + la = _de la_ | de + les = _des_ |
| de + l' = _de l'_ | de + l' = _de l'_ | de + les = _des_ |

Solo le preposizioni **à** e **de** danno luogo a una forma contratta con l'articolo determinativo.

## Articolo indeterminativo (**les articles indefinis**)

|           | singolare | plurale |
| --------- | --------- | ------- |
| maschile  | **un**    | **des** |
| femminile | **une**   | **des** |

L’articolo indeterminativo non prende mai l’apostrofo. _Des_ diventa _de_ quando introduce un nome preceduto da un aggettivo (_Nous avons passé **des**
vacances mouvementées_), salvo quando questo forma un nome composto. _Un_, _une_, _des_ diventano _de_ nelle frasi assolutamente negative salvo quando sono introdotti da _ce n’est pas_, _plus_ (_Il y a **une** lettre - Il n’y a pas
**de** lettre_).

## Articolo partitivo (**les articles partitifs**)

|           | singolare | plurale |
| --------- | --------- | ------- |
| maschile  | **du**    | **des** |
| femminile | **de la** | **des** |

Il partitivo va espresso sia davanti ai nomi concreti che ai nomi astratti (_Il manque **du** pain, **des** oeufs et **de la** confiture_). Il partitivo viene usato in numerose locuzioni con _faire_ (_Faire **du** sport, **de la** natation_). Il partitivo va omesso dopo _sans_ (_Il suit un régime sans sel_), dopo _avec_ (_Il te regarde avec tendresse_), dopo _ni... ni_ (_Il n'a ni frères ni soeurs_) e in alcune locuzioni (_Avoir faim_). _Du_, _de l'_, _des_ diventano _de_ nelle frasi assolutamente negative, salvo quando introdotti da _ce n'est pas_, _plus..., quando introducono un nome preceduto da un aggettivo o da \_autres_, dopo gli avverbi di quantità _beaucoup_, _peu_, _plus_, _trop_, _assez_, _moins_, _autant_, fa eccezione _bien_.
