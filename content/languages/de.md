## Presente (**Präsens**)

Il presente viene usato per indicare un'azione o uno stato extratemporale, un'azione o uno stato contemporaneo o un'azione o uno stato al futuro

|             | _lernen_    | _arbeiten_     |
| ----------- | ----------- | -------------- |
| ich         | lern-**e**  | arbeit-**e**   |
| du          | lern-**st** | arbeit-**est** |
| er, sie, es | lern-**t**  | arbeit-**et**  |
| wir         | lern-**en** | arbeit-**en**  |
| ihr         | lern-**t**  | arbeit-**et**  |
| sie, Sie    | lern-**en** | arbeit-**en**  |

Il presente si forma con la radice del verbo e le desinenze sopraindicate. Per certi verbi si aggiunge una **-e-** fra la radice e la desinenza per facilitare la pronuncia (quando la radice finisce in _-t_ o _-d_ oppure in _-m_ o _-n_ precedute da una consonante che non sia _-h_, _-l_, _-r_. Questa regola è valida per tutti i tempi verbali).

## Passato prossimo (**Perfekt**)

Il Perfekt indica un forte interesse dei partecipanti al discorso per il fatto
raccontato o scritto. E' un tempo 'personale' e viene usato, indipendentemente dalla distanza temporale, per parlare e scrivere di un fatto che ci interessa e tocca personalmente. Indica un´azione passata che però è ancora legata al presente.

```
sein / haben + participio passato
```

Il passato prossimo si forma con il presente dei verbi ausiliari **sein** e **haben** più il participio passato. Il participio passato si forma premettendo il prefisso **ge-** alla radice aggiungendo per i verbi regolari (deboli) _-t_ o _-et_ e per i verbi irregolari (forti) _-en_. I verbi irregolari possono inoltre cambiare anche all'interno della radice **singen - gesungen** / **bitten - gebeten**, perciò bisogna impararli a memoria. Esiste un gruppo di verbi cosiddetti misti che hanno la desinenza _-t_ dei verbi regolari, cambiano
però all'interno della radice **denken - gedacht** / **bringen - gebracht** / **nennen - genannt** / **rennen - gerannt** / **brennen - gebrannt**.
La stragrande maggioranza dei verbi tedeschi forma il Perfekt con l'ausiliare **haben**.
Solo i verbi intransitivi che indicano moto o cambiamento di stato **gehen**, **laufen**, **einschlafen**, **aufwachen**, **sterben** etc., i verbi **sein**, **bleiben** e **werden** formano il Perfekt con l'ausiliare **sein**.

## Preterito (**Präteritum**)

Però il preterito dei verbi modali, degli ausiliari e del passivo viene usato spessissimo per le sue forme più semplici al posto del Perfekt.

Il preterito si forma per i verbi regolari aggiungendo una _-t_ o _-et_ fra la radice del verbo e la desinenza del presente con l’eccezione della terza persona singolare che è _-e_ e inoltre la _-e-_ fra le due consonanti.

## Trapassato prossimo (**Plusquamperfekt**)

Il Plusquamperfekt si usa per descrivere un'azione o un fatto precedente a un altro fatto nel passato (espresso con il preterito).

Si forma con il **Präteritum** degli ausiliari e il **Partizip Perfekt**.

## Futuro (**Futur 1**)

Il futuro viene usato molto poco, basta in genere usare il presente con un'indicazione temporale. La forma del futuro viene invece usata spesso, per lo più nella lingua parlata, per indicare un dubbio, un'intenzione o una supposizione soprattutto con la particella **wohl**.

Si forma con l'ausiliare **werden** più l'infinito.

## Futuro anteriore (**Futur 2**)

Il Futur 2 viene usato molto poco e quasi mai col significato di un fatto successo
prima di un altro fatto nel futuro. In genere indica, come il Futur 1, una supposizione su un fatto già successo.

Viene formato con il verbo **werden** più il **Partizip Perfekt** più l'infinito di **haben** o **sein**, secondo le regole per la formazione del **Perfekt**.
